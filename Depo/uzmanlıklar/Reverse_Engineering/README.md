
# Reverse Engineering (Tersine Mühendislik) Nedir?
  Bir tanım yapmak gerekirse Tersine Mühendislik; bir ürünün, sistemin veya nesnenin nasıl çalıştığını, işlediğini anlamayı sağlayan bir tekniktir. Bu teknik birçok farklı endüstride kullanılmaktadır. Elektronik, yazılım, mekanik, güvenlik vs. alanlarında, fiziksel veya sanal ortamlardaki ürün, nesne veya sistemlerin tersine mühendislik yoluyla incelenmesi mümkündür. Bunu okurken aklınıza şöyle bir soru gelmiş olabilir; Peki bu teknik nasıl kullanılıyor? Aslına bakarsanız tersine mühendislik bir düşünme tekniğidir. Bu düşünme tekniği, farklı alanlarda farklı yöntemlerle uygulanır. (Siber Güvenlik alanındaki yöntemlere Malware Başlığı altında değineceğim) Bu teknik, bir yönüyle "Tümdengelim" yöntemine benzemektedir. Nasıl ki bir ürün üretirken küçük parçalardan büyük parçalara doğru gidiliyorsa, tersine mühendislikte de bu işlemin tam tersi işler. Peki bu tersine muhendisliği ne amaçla kullanabiliriz onlara değinelim.
  
  
![](https://github.com/mel4mi/siber-guvenlik-ziggurat/blob/main/Depo/resimler/tersine-muhendislik.jpeg)
 
 
  
# Kullanım Amaçları
    
  Tersine mühendislik, birçok amaçla kullanılmaktadır. Bunlardan birkaçını sıralamak gerekirse; ürünlerin,nesnelerin veya sistemlerin nasıl çalıştığına dair fikir edinmek, bahsi geçen ürün,nesne veya sistem ilgili herhangi bir eksiklik, açıklık veya yapılabilecek bir geliştirme var mı kontrol etmek, rakiplerin ürünlerini analiz etmek veya ürünlerin patentlerini incelenmek için kullanılabilir. Peki ya sadece iyi amaçlarla mı kullanılmakta? Maalesef hayır. Tersine mühendislik, rakiplerin ürünlerini çalmada veya hepimizin bildiği korsan yazılım (Torrent) alanında da kullanılmaktadır.

# Siber Güvenlikte Tersine Mühendislik
  Siber Güvenliğin çalışma alanlarına biraz baktıysanız bunların arasında Tersine Mühendislik(Reverse Engineering) diye bir alanın bulunmadığını fark etmişsinizdir. Bunun sebebi, Tersine mühendisliğin sadece izlenilecek bir yöntem olması ve başka alanların içerisinde kullanılıyor olmasındandır. Örneğin Mobile, Malware, Exploitation vs. gibi alanlar tersine mühendisliği aktif olarak kullanmaktadır. Bu alanların içerisindeki uygulama yöntemlerini kendi başlıkları altında açıklayacağız.
  

Hazırlayan: [K4lender](https://github.com/K4lender)                             
Linkedin: [Muhammed Selman Çetin](https://www.linkedin.com/in/muhammed-selman-çetin-504452228)


